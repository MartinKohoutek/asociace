# Asociace

## Cvičení na práci s nástrojem Git od Nauč mě IT

**Asociace** je mentální propojení myšlenek, pocitů, vzpomínek, představ, vjemů atd. Když se řekne webová stránka, co si představíte? Člověk od člověka se to liší, nás napadl třeba prohlížeč, aplikace, email, Seznam.

V rámci cvičení si zahrajeme hru na asociace. Smyslem hry je napsat slovo nebo slovní spojení, které tě napadne po přečtení posledního slova či slovního spojení v souboru asociace.txt. My vykopáváme spojením **webová stránka**.

Jak hrát:

Prerekvizity:

- Účet na GitHubu

1. Udělej si kopii repozitáře k sobě. Použij vpravo nahoře tlačítko **Fork**.
2. Stáhni si repozitář k sobě. Pod zeleným tlačítkem **Code** najdeš adresu, kterou potřebuješ. Použij příkaz `git clone https://adresa.git`
3. Přesuň se do složky pomocí příkazu `cd asociace`.
4. Vytvoř si vlastní větev a přepni se do ní: `git checkout -b vetevXY`, pokud `vetevXY` nazveš jinak, zapamatuj si tento název.
5. Napiš svou asociaci na posledí slovo v souboru [asociace.txt](https://github.com/Nauc-me-IT/asociace/blob/main/asociace.txt)
6. Podívej se, kdo commitoval před tebou: `git log -1`
7. Napiš hash předchozího commitu do souboru [preLog.txt](https://github.com/Nauc-me-IT/asociace/blob/main/preLog.txt)
8. Podívej se jaké soubory jsou upravé nebo vytvořené: `git status`
9. Přidej soubory do stage: `git add .`, nebo vypiš soubory např. `git add preLog.txt`
10. Commitni svou práci: `git commit -m "nejaky text"`, kde _nejaky text_ je tvoje zpráva
11. Pošli svoji práci na server: `git push --set-upstream origin vetevXY`, kde `vetevXY` je název větve z kroku 4.
12. Spoj svou větev s **main** větví. Vytvoř pull request. Jdi na [GitHub](http://github.com/) do svého projektu a hned nahoře nad soubory je zelené tlačítko **Compare & pull request**. (jedná se o začátek merge procesu).
13. Projdi si změny a potvď vytvoření pull requestu. Zelené tlačítko **Create**.
14. Teď to vše musíš ještě spojit. Počkej až doběhne žluté kolečko a objeví se ti tlačítko Merge pull request. V tento moment se dělá codereview kolegům.
15. Potvrď Merge.

Gratulujeme! Teď jsi provedl první merge.

Pokud chceš můžeš svou asociaci spojit s naším repozitářem. My zkontrolujeme, zda jsi vše udělal správně a také rozšíříš asociace pro další účastníky!

1. Otevři svůj forknutý repozitář na webové stránce GitHubu.
2. Klikni na tlačítko **Pull requests** nahoře v menu.
3. Na stránce tvého forknutého repozitáře klikni na tlačítko **New pull request**.
4. Na stránce **Comparing changes** vyber hlavní repozitář jako cíl a svůj forknutý repozitář jako zdroj.
5. Pokud nevidíš **base repository** a **head repository** jako možnost výběru, klikni na **compare across forks** o trochu výše.
6. Vyber **Nauc-me-IT** jako base repository a svůj repozitář jako **head repository**.
7. Zvol svou větev, ze které chceš mergovat.
8. Zvol **main** větev jako cíl merge.
9. Podobně by to mělo vypadat u tebe. :)
   ![Vzor pro PR do hlavního repozitáře.](/images/merge_to_main_repo.png "Github PR to main repo from fork")
10. Klikni na tlačítko **Create pull request**.
11. Napiš titulek pro PR. Pokud chceš, můžeš přidat komentář k PR.
12. Klikni na tlačítko Create pull request.
13. Po odeslání požadavku se zobrazí stránka s tvým Pull requestem, kde můžeš sledovat stav svého PR.
14. Tagni @xhemalov nebo @bleedingdev, ať dostanou upozornění, že mají zkontrolovat tvou práci.
   ![Označení týmu Nauč mě IT pro kontrolu.](https://github.com/Nauc-me-IT/asociace/assets/12586960/04859d1c-7ec2-4261-9454-53474a71ff65)
15. Po schválení a sloučení PR se změny z tvého forknutého repozitáře stanou součástí hlavního repozitáře.
